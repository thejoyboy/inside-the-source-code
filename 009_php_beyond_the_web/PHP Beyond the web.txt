PHP Beyond The Web
--------------------------------------------------------------------------

Zanim przystąpiłem do implementacji daemona w PHP, o czym wspomniałem w poprzednim artykule
(http://inside-the-source-code.blogspot.com/2014/08/php-deamons-czesc-i.html), poświęciłem
chwilę na rozeznanie się jak do tego zagadnienia podeszli inni deweloperzy. Podczas analizy
kolejnych rozwiązań natrafiłem na link (http://phpbeyondtheweb.com/) do strony z książką 
"PHP Beyond the web" autorstwa Roba Aleya. Spojrzałem na spis treści a tam podrozdział
"Daemons in PHP", więc decyzja była szybka - kupuję książkę.  

W książce, oprócz wspomnianego podrozdziału, czyli głównego obiektu mojego zainteresowania,
można znaleźć informacje na temat wielu innych ciekawych zagadnień. Poczynając od przydatnych
w codziennym programowaniu porad odnośnie debuggowania, profile'owania czy też testowania
aplikacji napisanych w PHP, poprzez graficzne interface'y a kończąc na metodach optymalizacji.

Z mojego punktu widzenia, szczególnie ciekawe były rozdziały poświęcone:

* implementacji daemonów oraz przetwarzania zadań (6. System software)
* IPC - Inter-Process Communication (7. Interacting with other software)
* wydajności, profile'ingu oraz optymalizacji (9. Performance & stability - profiling and improving)

Dodatkowo, warto chociażby z ciekawości zapoznać się z rodziałem poświęconym implementacji
interface'ów umożliwiających iterakcję z użytkownikiem - zaczynając od tekstowych a kończąc 
na rozwiązaniach graficznych, np. wxPHP (http://wxphp.org/).

Książka napisana została przy użyciu prostego i nieskompliowanego języka dzięki czemu dwa wieczory
poświęcone na jej lekutrę zleciały bardzo szybko. Co więcej, dla większości zagadnień dostępne
są fragmenty kodu przez co dużo łatwiej zrozumieć dane zagadnienie. Jednak, według mnie, największą
zaletą książki jest fakt, iż jest to prawdziwa skarbnica linków - praktycznie każdy poruszony tam
temat podparty został przynajmniej kilkoma linkami do artykułów opisujących dany problem bądź 
do gotowych implementacji / projektów dostępnych w sieci. Zapewne nieraz szukaliście jakiegoś 
gotowego rozwiązania, na którym moglibyście się wzorować a tutaj macie to wszystko to podane na 
tacy. To nie tylko bogata baza linków poparta bogatym doświadczeniem autora, ale także prawidziwe
kompendium wiedzy dla zagagdnień związanych z programowaniem "beyond the web" w PHP. 

Pomimo tego, iż decyzja o zakupie książki była dość spontaniczna mogę z czystym sumieniem polecić ją
tym wszystkim którzy mają styczność z PHP zarówno na codzień jak i sporadycznie. To jedna z najlepszych
książek o programowaniu w PHP - nie znajdziecie tutaj instrukcji jak napisać klasyczne "Hello world",
ale znajdziecie tutaj rozwiązanie wielu zagadnień, nad których rozwiązaniem spędziliście niejedną godzinę.

Zachęcam do lektury i oby więcej takich publikacji! 


Przydatne linki:

* http://phpbeyondtheweb.com/
* https://leanpub.com/php
* http://wxphp.org/wxphp/blog/php-beyond-the-web


TAGI: PHP, PHP beyond the web, Rob Aley, PHP CLI SAPI





