<p>Zanim przystąpiłem do implementacji daemona w PHP, o czym wspomniałem w poprzednim <a href="http://inside-the-source-code.blogspot.com/2014/08/php-deamons-czesc-i.html" target="_blank">artykule</a>, poświęciłem chwilę na rozeznanie się jak do tego zagadnienia podeszli inni deweloperzy. Podczas analizy kolejnych rozwiązań natrafiłem na <a href="http://phpbeyondtheweb.com/" target="_blank">link</a> do strony z książką <i><b>PHP Beyond the web</b></i> autorstwa <i>Roba Aleya</i>. Spojrzałem na spis treści a tam podrozdział <i>Daemons in PHP</i>, więc decyzja była szybka - kupuję książkę.</p>  

<p>W książce, oprócz wspomnianego podrozdziału, czyli głównego obiektu mojego zainteresowania, można znaleźć informacje na temat wielu innych ciekawych zagadnień. Poczynając od przydatnych w codziennym programowaniu porad odnośnie debugowania, profile'owania czy też testowania aplikacji napisanych w <i>PHP</i>, poprzez graficzne interface'y a kończąc na metodach optymalizacji.</p>

<p>Z mojego punktu widzenia, szczególnie ciekawe były rozdziały poświęcone:<br />

<ul>
<li>implementacji daemonów oraz przetwarzania zadań (<i>6. System software</i>)</li>
<li>IPC - <i>Inter-Process Communication</i> (<i>7. Interacting with other software</i>)</li>
<li>wydajności, profile'ingu oraz optymalizacji (<i>9. Performance & stability - profiling and improving</i>)</li>
</ul>
</p>

<p>Dodatkowo, warto chociażby z ciekawości zapoznać się z rozdziałem poświęconym implementacji interface'ów umożliwiających interakcję z użytkownikiem - zaczynając od tekstowych a kończąc na rozwiązaniach graficznych, np. <a href="http://wxphp.org/" taret="_blank">wxPHP</a>.</p>

<p>Książka napisana została przy użyciu prostego i nieskompliowanego języka dzięki czemu dwa wieczory poświęcone na jej lekturę zleciały bardzo szybko. Co więcej, dla większości zagadnień dostępne są fragmenty kodu przez co dużo łatwiej zrozumieć dane zagadnienie. Jednak, według mnie, największą zaletą książki jest fakt, iż jest to prawdziwa skarbnica linków - praktycznie każdy poruszony tam temat podparty został przynajmniej kilkoma linkami do artykułów opisujących dany problem bądź do gotowych implementacji / projektów dostępnych w sieci. Zapewne nieraz szukaliście jakiegoś gotowego rozwiązania, na którym moglibyście się wzorować a tutaj macie to wszystko to podane na tacy. To nie tylko bogata baza linków poparta bogatym doświadczeniem autora, ale także prawdziwe kompendium wiedzy dla zagadnień związanych z programowaniem <i>beyond the web</i> w PHP.</p>

<p>Pomimo tego, iż decyzja o zakupie książki była dość spontaniczna, mogę z czystym sumieniem polecić ją tym wszystkim którzy mają styczność z PHP zarówno na co dzień jak i sporadycznie. To jedna z najlepszych książek o programowaniu w PHP - nie znajdziecie tutaj instrukcji jak napisać klasyczne "Hello world", ale znajdziecie tutaj rozwiązanie wielu zagadnień, nad których rozwiązaniem spędziliście niejedną godzinę.</p>

<p>Zachęcam do lektury i oby więcej takich publikacji!</p>

<p>Przydatne linki:<br />
<ul>
<li><a href="http://phpbeyondtheweb.com/" target="_blank">http://phpbeyondtheweb.com/</a></li>
<li><a href="https://leanpub.com/php" target="_blank">https://leanpub.com/php</a></li>
<li><a href="http://wxphp.org/wxphp/blog/php-beyond-the-web" target="_blank">http://wxphp.org/wxphp/blog/php-beyond-the-web</a></li>
</ul>
</p>







